# DOGODEK VEČJEGA OBSEGA

V primeru, da se zgodi dogodek, kjer je potrebno posredovati na več lokacijah v krajšem časovnem obdobju (na primer poplave), aktiviramo dogodek večjega obsega. Osebe, ki so za to določene, so o začetku obveščene preko elektronske pošte.

Na voljo sta dva tipa "dogodka večjega obsega" in sicer dogodek, ki poteka na več lokacijah (poplave, žled, potres...) in dogodek, ki poteka na eni lokaciji in je potreba po sektorizaciji (požar industrijskega objekta, gozdni požar...).

<figure><img src="../.gitbook/assets/image (50).png" alt=""><figcaption></figcaption></figure>

{% hint style="info" %}
V opis dogodka vpišemo na primer: "Poplave Ljubljana - Sever"
{% endhint %}

Ko imamo aktiviran dogodek večjega obsega, lahko intervencije pošiljamo direktno v modul EPV (enota za podporo vodenju oz. štab) s klikom na gumb "EPV" v obrazcu za vpis nove intervencije.

![](<../.gitbook/assets/image (60).png>)

Vsaka enota ima sicer svoj način dela (organizacijo), sistem za dogodke večjega obsega v sistemu IGNIS pa je povzet iz JGS Ljubljana (Gasilska zveza Ljubljana in Gasilska brigada Ljubljana), kjer se je v praksi izkazal za izjemnega. En primer so poplave leta 2010, kjer smo s sistemom IGNIS zajeli in uspešno obdelali preko 1000 intervencij v obdobju 12ih dni.

Ko se poveča število klicev in s tem dogodkov na katerih je potrebno posredovati, se aktivira EPV - štab. Dispečer ob sprejemu klica v enoti, skupaj z vodjo, filtrira dogodke, ki so namenjeni prostovoljni strukturi (na primer črpanje vode iz kleti) in dogodke, ki so zaradi ogroženega življenja ali potrebe po posebni tehniki (nevarne snovi, avtolestev...) namenjeni poklicni enoti. Tako dispečer ob sprejemu intervencije klikne "ZAČNI INTERVENCIJO" (intervencija se odpre, kot vsaka druga za enoto) ali "EPV" (intervencijo pošlje v EPV - štab).

EPV - štab po sprejemu intervencije, le to obdela. Skupaj s poveljstvom na dogodek pošljejo prosto prostovoljno gasilsko društvo, preko pozivnikov, sms sporočil ali po radijski postaji.

<figure><img src="../.gitbook/assets/image (275).png" alt=""><figcaption></figcaption></figure>

Če se kasneje izkaže, da pri intervenciji, ki je v EPV, prostovoljna struktura potrebuje pomoč poklicnih gasilcev, se intervencijo preko "Arhiv intervencij EPV -> Pošlji v centralo" pošlje v centralo, kjer dispečer nato doda vozilo iz enote in ostale podatke. Enako v obratnem primeru, če je intervencija v centrali in se izkaže, da lahko intervencijo obdela EPV brez poklicne enote "Arhiv intervencij -> Pošlji v EPV".

![Pošlji intervencijo v centralo ali v EPV](<../.gitbook/assets/image (160).png>)

{% hint style="danger" %}
V primeru, da je na intervenciji prisotna poklicna enota, mora intervencija biti vedno v centrali, ker mora v takem primeru vodja izpolniti poročilo.
{% endhint %}

Ko je dogodek večjega obsega zaključen (ni več novih intervencij), se dogodek večjega obsega zaključi z gumbom "Zaključi dogodek večjega obsega". Osebe, ki so za to določene, so o zaključku obveščene preko elektronske pošte.

![](<../.gitbook/assets/image (69).png>)
